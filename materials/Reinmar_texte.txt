Reinmar der Alte

98va
1. Ein lieb ich mir vil nahe trage
des ich zeguote nie vergas des ere
singe ich vnd sage mit guoten triu-
wen mein ich das . si mvos mir 
iemer sin vor allen wiben an dem mvote wil
ich manigiu iar beliben . was bedarf ich leides 
mere . wan dc ich si froemde dc mvet mich dike sere.

2. Es wirt ein man der sinne hat vil lih
te selic vnd wert der mit den liuten vm
begat des herze niht wan eren gert. dc wen
det im sin vngemvote. sich sol ein man fli
sen maniger guete . ist ieman der dc nide.
dc ist ein so gefueger schade den ich fuor al
die werlt vil gerne lide.

3. Es ist ein nit der niht enkan . verheln
an den liuten sich . war vmbe sprichet 
manic man wes toert sich der vnd meinet
mich dc kvnde ich im gesagen ob ich wol
de ich en wande niht dc ieman fragen sol
de er enpfiege schoner sinne wawn nie man lebt er envinde wol sines herzen koniginne.

4. si koment vnderwilent her die bas da
heime moehten sin . ein ritter des ich lange
ger . bedahte er bas den willen min . so we
er zallen ziten hie . als ich in gerne sehe .
owe was svochent die . die niden dc ob ie
man guoter lieb geschehe.

5. Mir ist beschehen dc ich niht bin . langer
fro wawn vntz ich lebe . si wundert wer
mir schonen sin . vnd dc hohgemvete gebe dc
ich zeder werlte niht getar . zerehte also
gebaren . nie genam ich frowen war . ich wer
in holt die mir zemasse waren.

6. Genade svochet an ein wib . min dienst
nv vil manigen tac. durh einen also guo
ten lib . die not ich gerne liden mac . ich weis
wol dc si mich geniessen lat . miner gros
sen stete . wa neme si so boesen rat . dc si 
an mir missetete .

7. Gnaden ich gedenken sol . an ime der mi
nen willen tuot . sit dc er mir getrv
wer wol . so wil ich hoehen sinen mvot . wese
er mit rehter stete fro . ich sage im liebiu
mere . dc ich in gelege also mich duhte
(98vb)es vil ob es der keiser were

98vb

8. Ich han vil ledekliche braht . in ir genade
mihen lib . vnd ist mir noh vil vngedaht .
dc iemer werde dehein ander wib . div
von ir gescheide minen mvot . swc diu werlt
mir zeleide tuot . dc belibet von mir vnge
klaget . wan ir niden moht ich nie so wol
erliden . ein liebes mere ist mir gelaget.

9. Mir kvmt eteswenne ein tac . dc ich vor
vil gedanken niht . geseingen noh gela
chen mac . so wenet menger der mich seht .
dc ich in grosser swere si . mir ist vil lih
te ein froiede nahe ir wil diu schone triu
we enpflegen vnd diu gvote . so ist also wol 
mir zemvote als der bi frowen hat gelegen.

10. Ich wide iemerlichen alt. sol mich diu
werlt also vergan . dc ich dekeinen gewalt .
an minen lieben fiunde han . dc er tete ein 
teil des willen min . mich mvet vnd sol im 
ieman lieber sin . botte nv sage im niht
me . wan mir ist leide vnd fiurhte des dc 
sich scheide diu triuwe der wir plagene.

11. Wie ist im zemvote wundert mich . den
herzekliche lieb geschiht . er selig
man da sweit er sich als ich wol were
ich enweis es niht doch sehe ich gerne
ie er tete . ob er iht pflege wunnekla
cher stete . diu sol im wesen von rehte bi got
gebe dc ich erkenne noch wie solhem
lebenne si.

12. Ich weis bi mir wol dc ein zage . vnsanf
te ein sinnig wib bestat . ich sach si wen
ne ich alle tage . dc mich des iemer wun
der hat . dc ich niht redde swas ich wol
te . als ich sin beginnen vnderwilent solte .
so gesweie ich dc ich niht ensprach . wan
ich wol wisse dc nieman lieb vor ir ge
schach

13. Do sprechens zit was 
wider diu wib . do warb ich als ein
ander man . do wart mir einiu als der lib von der ich nie wan leit gewan . do
wande ich ie si woltes wenden . bete ich
si noch ich kvndes niht verenden . nv han
ich mir ein leben genomen . dc sol ob got von
himel wil mir zebessern statten komen .

14. Ich lebte nach der liute sage . wan dc si
99r
niht geliche iehent ale ich ein hohes herze
trage . vnd si mich wol gemvote sehent . des
spottet einer sere . der an der giht mir si 
diu froeode ein ere . nvn weis ich wem ich 
volgen sol . het ich wisheit vnd sin so ret 
ich gerne wol.

15. Gewan ich ie deheinen mvot der hohe
stuont den han ich noch . min leben
dvnket mich vil gvot . vnd ist es niht so
wen ichs doch. es tvot mir wol was wil
ich sin mere . vnd furhte vnrehten spot
niht zesere . vnd kan wol liden loesen has.
solt ich sin also die lenge pflegen ich ger
te sin niemer bas .

16. Min herze ist swere zaller zit . swenne
ich der schonen niht ensihe . si mvgen
es lassen ane nit . ob ich der warheit im
vergihe . wan si mir wonet in minen sinne .
vnd ich die lieben ane masse minne . naher
danne in dem herzen min . sine moehte von
ir gvete mir niht lange froemde sin.

17. Mich gerov noch nie das ich den sin an
ein so schone wib verlie . es dvnket mih
ein guot gewin ir gruos mich minneklich
enpfie . vil gerne ich ir des iemer lone . si
lebt mit zuhte wunneklichen schone . der tv
genden si geniessen sol . mir geviel in minen
ziten nie ein wib so rehte wol.

18. Got hat gezieret wol ir leben . also dc
michs genvegen wil. vnd hat zefroeiden
mir gegeben . an einen wibe liebes vil sol
mir ir stete komen zegvote . dc gilt ich ir mit semlichen mvote . vnd nide nieman dvch 
sin heil . wand ich zewunsche danne han der
werlde minen teil.

19. Ist dc mich dienest helfen sol . als es mangen
hat getan. so gewinnet mir ir hulde wol.
ein wille den ich lange han . der riet mir
dc ich si bete . vnd zvrnde sis dc ichs dannoh
tete. nv tuon ich es swas so mir geschiht.
in reiner wise ein selig wib lasse ich so
lihte niht.

20. So es iender nahet gegen dem tage. so ge
tar ich niht gefragen ist es tac.dc kv
mir von so grosser klage.dc es mir niht
zehelfe komen mac. doch gedenke ich wol
99rb
das ich sin anders pflag. hie vor do mir
diu sorge niht so zeherzen lac. iemer an dem
morgen troeste ich mich der vogel sanc. mir
enkome ir helfe an der zit. mir ist beide sv
mer vnd winter alzelanc.